-26-

De Herodae cholia'mbis.

Fortuna studiis meis Babrianis favere videtur, cum Herodae
mimiambis paucos ante dies quasi ab inferis in lucem revocatis
eis rebus, quas animi quadam divinatione de Babrii choliambis
suspicatus sum, nunc certissima additur fides stabileque funda-
mentum. Neque tamen harum rerum diiudicandarum difficultates
diminutae, sed auctae videntur, quia Herodae versus nuperrime
a Kenyone e papyro Aegyptio descripti — Rutherfordii editio
vix digna videtur,quae citetur- temporum iniquitate ingenti menda-
rum et lacunarum numero maculati sunt, quarum partem Blassius
et Crusius sanare studebant. ln tot tantisque errandi periculis
versato Dielsius mihi opitulatus nec tempori nec labori pepercit,
ut, quae ipse ingeniose ad mimiambos pernoscendos vel emendandos
excogitavit, ea mecum communicaret.

Restant Herodae versus 598 integri, quorum exeunt in syllabas
natura longas 327, in αἶ, οἶ, ς, ν etc. 199, in vocales breves 72,
ut manifestum sit Herodam ut ceteros Graecorum choliambographos
in ultima versuum sede raro sibi concessisse syllabas exeuntes in
brevem vocalem, quas Babrium hoc loco omnino vitasse constat.
Neque aliter altera, quae dicitur, Babrii regula sese habet: in
paenultima versuum sede considit accentus; quam normam Herodas
ita secutus est, ut eam quadringenties tricies quinquies servaret,
violaret centies sexagies ter. Quae cum ita sint, quod antea ex
choliamborum reliquiis Babrium non novas artis metricae leges
invenisse conieci sed iam ante haud ignotas excoluisse et singulari
cum severitate observasse, Herodae carminibus luce clarius com·
probatur. Quod saepissime Herodas ut Babrius pronominibus
ἡμεῖς, ὑμεῖς etc. in ultima versuum sede utinm, nunc non mirum

