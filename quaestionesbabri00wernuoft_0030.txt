-13-

Babrius autem his versibus ita abundat, ut consulto pedum
ictum cum verborum accentu conexuisse videatur ¹).

Inter Babrii versus 1425, qui nobis traditi sunt. circiter 84 ita
percussi sunt, ut pedum ictus congruat cum verborum accentu.
Apud Hipponactem, ex quo circiter 150 versus restant, tales versus
leguntur septem ²). Utut res se habet, id quidem negandum est
Babrii artem metricam comparari posse cum Byzantinorum versibus
politicis, qui nulla alia ratione contineantur quam syllabarum
numero. Nempe versus, qui vocantur politici, duodecim syllabis
compositi sunt, ita tamen, ut paenultima quaeque habeat accentum.
Crusius autem dactylicos illos poetas, quorum caput est Nonnus,
comparandos adhibet, cum similem versuum concludendorum ra-
tionem secuti sint atque Babrius. Sed hac ex re nihil conici potest,
cum et Crusius ipse Babrium a Nonno recedere confiteatur, quod
μέν, δέ, γάρ, alias particulas apud poetas dactylicos, qui quinto
post Chr. n. saeculo floruerunt, hoc loco frequentissimas non
admiserit in exitum et Nonnum Babrii fabulas hexametris imitatum
esse inter omnes constet.

Sed ad alias res metricas procedamus, unde Babrium non
Romanorum, sed Graecorum choliambographos quamvis sua usum
ratione adhibuisse appareat.

De spondeorum usu apud Romanos Caesius Bassus haec dicit:
„hic scazon pessimus erit, pui habuerit alium quinto loco quam
iambum; quo tamen sine religione usus est Hipponax“; quam rem
Lucianus Muellerus (de re metr. poet. latin. p. 149.) ita explicat:
„[in Romanorum scazontibus] ultimo spondeo antecedere iambum
vel pueris notum, hanc normam apud Latinos iam ab initio inde
servarunt Catullus et aequales excepto, ut videtur, Varrone. prae-
terea ultima aetate Boethio post annos DC redintegrari Varronis
licentiam tam certum quam mirum est.'' Babrius autem non raro

spondeum in quinto pede habet3).

 

l) cf. 2, 6. 3,10. 5, 6. 7, 6. 11, 4. 11, 5. 12, 6. 14, 3. 15, 4. 17, 6.
18, 8. 19,7. 29, 4. 31,9. 32, 3. 33, 24. 34, S. 34, 9. 34,11. 37,10. 38, 5-
38, 6. 43, 4. 43, 6. e. c.

2> cf. 1, 3. 13, 2. 22, 6. 46, 3. 57, 4. 58, 1. 85.

³) cf. 22, 9. 39, 4. 45, 3. 53, 4. 70, 6. etc.

