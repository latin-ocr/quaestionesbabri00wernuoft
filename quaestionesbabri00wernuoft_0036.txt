-24-

Quod ab omnibus Achaeus canis eligatur dux, cuius generis
virtutes a nullo veterum scriptore nisi a Babrio commemorentur,
haud dubie significari praeclarissimum illud Achaeorum bellum,
in quod Babrii aetas incidere putanda sit. Quod Kelleri iudicium
temere nimiumque festinanter dictum esse et Eberhardio et mihi
videtur. Iidem enim Achaeorum canes a Polluce ¹) praedicantur:
Γενναῖοι κύνες Λακωνικαί, Λάκαιναι,”Αρκαὸες, Ἀργολίδες . . . οἱ δὲ κύνες οἷ
Ψυλλικοὶ καλούμενοι ἀπὸ πόλεως Ἀχαϊκῆς κέκληνται. Tum, etiamsi
concederetur describi illo apologo Achaeorum bellum, tamen inde
nihil aliud concluderetur nisi Babrium post id tempus floruisse,
sed, quot annis post illud bellum vixerit, ex hac fabella omnino
non cognoscitur. Facile enim Babrius apologum non ex suopte
ingenio, sed ex alio quodam fabulatore haurire poterat.

Sed recedamus ad ea, quae a Crusio de Babrii aetate temp-
tantur. Dicit enim poetam floruisse imperatore Alexandro Severo.
Ac primum quidem Crusio, etiamsi ipse ab ullo scriptore filium
Severo fuisse tradi negat, tamen verisimile videtur discipulum
fuisse filium Alexandri Severi2), quippe quem omnino non fuisse
mulierum osorem constet. Sed in tanto scriptorum illius aetatis
numero fieri potuisse putas, ut imperatorius filius tantis obscura-
retur nubibus‚ ut nemini notus sit nisi Boissonadio et Crusiofi‘
Accedunt praeterea maiores difficultates, quibus Crusius oppressus
ut naufragus frustra laboret. Constat enim Dositheum in usum
puerorum Graecorum Latinam linguam discentium Hygini genea-
logiam Graece et Latine descripsisse anno p. Chr. n. 2⁰7„ quo
am1o ipse pater Alexander puerulus erat duorum annorum.
Itaque Crusius eos Babrii apologos, q'uos Dositheus in suum
libellum recepit, haustos esse ex priore Babrii editione arbitratur
triginta circiter annis ante alteram in lucem missa. Quae si ita

1) 5, 37.

²) Nunc quidem Crusius cf. Wochenschrift fiir klass. Philol.
1891. p. 619. e. s. a Babrio appellari dicit Branchum deum, ex
quo Chilonem esse natum Aristagoras Milesius testetur, velut
Chilonis et Aesopi aemulum. Ut alia praetermittam, quae huic
opinioni adversanturf, haud dubie illud ὦ Βρά-[χε τέκνον Crusii
sententiae obstat.

