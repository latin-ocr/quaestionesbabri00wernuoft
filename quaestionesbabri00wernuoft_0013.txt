—5-

ἀλλ’ ἐγὼ νέῃ μούσῃ
δίδωμι φαλάρῳ χρυσέῳ χαλινώσας
τὸν μυθίαμβον ὥσπερ ἵππον ὁπλίτην.

Ac recte quidem Babrius artem suam esse novam declarat,
quod primus Aesopi fabulas, quibuS‚ postquam lyricorum poetarum
veterum carmina defecerunt, praecipue oratores utebantur ad vulgi
favorem-sibi conciliandum, acerbitate antiquorum apologorum lenita
composuit choliambis. Nec desunt, qui Babrium floruisse ante
Callimachum Alexandrinum sentiant, quem choliambis fecisse
apologos nemo neget. Sed iacet haec opinio, quia Callimachus
fabellas non ut peculiare poesis genus tractat, sed veterum poetarum
more carminibus innectit. E Babrii autem verbis ἐγ, δευτέρου
τήνδε βίβλον ἀείδω sine dubio poetam hoc opus denuo pertractatum
emisisse apparet. Itaque id quidem constare mihi videtur duas
a poeta apologorum editiones esse paratas, quarum prooemia usque
ad hunc diem integra supersunt. Non enim illud ἐκ δευτέρου
τήνδε βίβλον ἀείδω spectare mihi videtur ad unum libellum iterum
emendatum, sed ad totum Babrii apologorum thesaurum, cum antea
ipse profiteatur:

ὑπ ἐμοῦ δὲ πρώτου τῆς θύρης ἀνοιχθείσης
εἰσῆλθον ἄλλοι καὶ σοφωτέρης μούσης
γρίφοις ὁμοίας ἐκφέρουσι ποιήσεις

μαθόντες οὐδὲν πλεῖον ἢ γεγωνίσκειν.

unde sequitur, ut Babrii apologorum iam primum editorum ex-
titerint imitatores. Quid interfuerit inter Babrii exemplaria, nunc
quidem satis perspici non potest, cum haud verisimile sit alterum
nullo certo consilio, alterum litterarum ordine esse dispositum,
Addendum est, quod Babrii fabula, quae servatur a Tzetze ¹), in
codice montis Atho desideratur, ut ea aut ex eo thesauro, qui
nunc restat, sub littera γ excidisse aut ex priore Babrii editione,
cuius alia vestigia fere omnia evanuerunt, hausta esse putanda sit.

¹) chiliad. 13, 255:

Γάλλοις ἀγύρταις et} τὸ κοινὸν ἐπράθη
ὄνος τις οὐκ εὔμοιρος, ἀλλὰ δυσδαίμων etc.

