—2-

De Babrio, principe apologorum poeta, ita distant philologorum
sententiae, ut haud inutilis esse haec dissertatio videatur, etiamsi
tam difficile opus me suscepisse me non fugit, ut timeam, ne non
sufficiant vires meae ad quaestiones persolvendas.

I.

Postquam haud exiguus Babrii apologorum numerus anno
millesimo octingentesimo quadragesimo a Minoide ex codice Athoo
in lucem prolatus est, illustrissimi philologorum, ut Lachmannus,
Bergkius‚ Schneidewinus, Crusius, alii summo cum ardore multum
operae laborisque in Babrium contulere. Extant autem nunc
quidem duo libri huius fabulatoris centum viginti tres apologos
continentes litterarum ordine dispositos. Quod mutilatus est alter
libellus, cum desiderentur fabulae iam post litteram o, valde lugen-
dum est. Liceat autem iam hoc loco, priusquam porro proce·
damus, Suidae testimonium afferre:

Βαβρίας ἢ Βοίβριος· μύθους ἤτοι μυῦιάμβους. εἰσὶ γὰρ διὰ χω-
λιάμβων ἐν βιβλίοις ι’. οὗτος ἐκ τῶν Αἰσωπείων μύθων μετέβαλεν ἀπὸ
τῆς αὐτῶν λογοποιίας εἰς ἔμμετρα, ἤγουν δὲ χωλιάμβους.

Avianus ¹) dicit, qui floruisse videtur exeunte saeculo quarto:
„fabulas Aesopi . . .‚ quas Graecis iambis Babrius repetens in duo
volumina coartavit.“ Babrii autem apologos, ut nunc quidem
leguntur, litterarum seriem sequi iam antea commemoratum est.
Putasne Babrium apologos ita composuisse, ut in excogitandis
fabellis aut conscribendis sequeretur tam ridiculum consilium apolo-
gorum conserendorum? Adde, quod in florilegiis saltem ordo alpha-
beticus vix ante Byzantinorum tempora reperitur 2). Putasne fieri
potuisse, ut Babrius‚ qui fabulas composuit, ut ita dicam, in usum
Delphini, Brancho, puerulo educando, praeberet fabulam illam
centesimam decimam sextam 3), omnium foedissimam, quae est de
muliere adultrice⁶.> Equidem mihi persuasi genuinos Babrii libros
decem iam ante Avianum ab insipiente quodam viro esse coartatos
verumque librorum numerum a Suida ex vetustiore scriptore haustum.

¹ cf. raef.

²} ef. 1]))iels‚ deutsche Litteraturzeitung 1881. p. 750. et quae a
Crusio‚ Warnkrossio, etc. de paroemiographis disputata sunt.

³) spuriam eam existimaverunt Fix, Hertzberg, Schenkl, alii.

