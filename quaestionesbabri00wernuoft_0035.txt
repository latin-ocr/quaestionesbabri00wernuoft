..23-

unde sequitur, ut Babrius vixisse putandus sitin Aegypto. Iuvatque
Phaedri fabulam 1) de cornice alienis pennis exornata comparare
cum illo Babrii apologo neque mirum est, quod apud Phaedrum
graculus superbus pennas pavoni, quae deciderant, sustulit; nempe
Phaedrum fabellas conscripsisse Romae constat. Aesopi autem,
qui fertur, sabula haec est: Τῶν ὀρνέων βουλευσαμένων περὶ βασι-
λείας ταὼς ἠξίου ἑαυτὸν χειροτονεῖσθαι βασιλέα διὰ τὸ κάλλος. ὁρμω-
μένων δὲ ἐπὶ τοῦτο τῶν ὀρνέων κολοιὸς εἶπεν· »ἀλλ’ ἐὰν σοῦ βασι-
λεύοντος ὁ ἀετὸς ἡμᾶς διώκῃ, πῶς ἡμῖν ἐπαρκέσεις;“

Ceterum non opponendum videtur, quod fab. 65. pavo a
Babrio citatur, quia eum apologum spurium esse Rutherfordius
recte monuit, neque multum tribuendum est Suidae testimonio,
cuius e fragmento sub voce γέρανος servato, quantum distet fabula
Ath0a‚ intelligatur, praesertim cum iam supra 11011 omnes fabulas
a Suida Babrio addictas esse genuinas certiores facti simus.

XI.

Nunc breviter dicam, quid mihi videatur de Babrii aetate.
Ac primum quidem poeta non eo utitur dicendi genere, ut certo
aetas possit circumscribi. Itaque Zachariaeus 111 eam adducitur
sententiam, ut ipse confiteatur: „Quamquam multa in his (scl.
Babrii) fabulis insunt, quae etiam serius tempus monstrant, tamen
eo, quod iam Dositheus Magister et Julianus Babrium noverunt,
impedimur, ne eum tertio saeculo vel seriori aevo assignemus.“
Itaque ex rebus ipsis termini aetatis Babrii‚ quantum res ipsae
sufficiunt, exquirendi videntur. Ac primum quidem haud dubium
est, quin Babrius ante Dositheum‚ qui floruit tertio post Chr. 11.
saeculo, apologos confecerit, cum ab eo citetur. Kellerus 2) autem
Babrium dies illas tristissimas vidisse putat, quibus Achaeorum
foedus una cum omnium Graecorum libertate gloriosissime periret,
cum non sit dubitandum, quin ad illa tempora respiciat haec
Babrii sabula³):

Κυσίν ποτ’ ἔχθρα καὶ λύκοις συνειστήκει etc.

 

¹) fab. 1, 3.
²) Fleck. Jahrb. Suppl. IV. p. 386. e. S.
³) fab. 85.

