—11-

VIII.

Tum a multis, quod Babrii nomen invenitur in titulis Latinis,
Babrium fuisse Romanum conicitur. Sed ex ea re non sequit—ur,
ut Babrium fuisse vernaculum Romanorum nomen gentile putemus,
quia fieri poterat, ut a Graecis transferretur ad Italos, praesertim
cum Babrii nomen plerumque fuisse libertinis constet, sed omnino
non usitatum, quoniam aliter explicari non potest, quomodo de
nomine poetae orta sit controversia. Babrium enim dicit Avianus‚
Babriam Tzetzes, utramque formam exhibet Suidas‚ Chabriam
Aposmlius, Γαβρίου Ἕλληνος τετράστιχα codex Harleianus. Bergkius
autem nominis originem indidem ducit, unde βαβράζειν, id est
vociferari Ἰ).

Crusius autem, quamquam labori non pepercit, ut Babrium
fuisse stirpe Romana demonstraret, tamen hac in re oleum per-
didisse mihi videtur. Docet enim poetam fuisse Romanum et
floruisse tertio post Chr. n. saeculo ineunte. Quid? Babrius
nonne elato animo ipse confitetur:

ἀλλ’ ἐγὼ νέῃ μούσῃ

δίδωμι φαλάρῳ χρυσέῳ χαλινώσας

τὸν μυθίαμβον ὥσπερ ἵππον ὁπλίτην.

ὑπ’ ἐμοῦ δὲ πρώτου τῆς θύρης ἀνοιχθείσης

εἰσῆλθον ἄλλοι etc.
Itaque Crusio sumendum est Babrium‚ si fuerit origine Romanus,
consulto celare Phaedrum, qui floruit temporibus Augusti, ne
laudes a Babrio quaesitae ab illo libertino deminuantur, qua de
re ne Byzantini quidem litteratores hariolabantur, aut Babrium,
virum Romanum, cum scriberet fabulas Graecas, Romanorum prae-
clarissimum fabulatorem sibi praetermittendum esse putavisse-7,
quae res haud verisimilis videtur, quod non dubitandum est,

 

¹) cf. Platonis fabulam de cicadis narratam (Phaedr. p. 259.
Aes. fab. 399. e. Halm). .

2) Nec Babrium a Phaedro nec Phaedrum a Babrio esse inspectum
facillimum est comprobare, sed utrumque e simili, ne dicam, e communi
fonte hausisse. Quod Seneca ad Polyb. de consol. 27. scribit: non
audeo te usque eo perducere, ut fabellas quoque et Aesopeos logos,
intemptatum Romanis ingeniis opuS, solita tibi venustate coneetas,
non mirum est, cum Phaedrus Senecae non fuisse videatur ingenio
vere Romano.

