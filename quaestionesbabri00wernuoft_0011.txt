-3-

ΙΙ.

Quae cum ita sint, cavendum mihi videtur de Babrii aetate
exquisitum, ne hac in re proficiscar ex sermonis proprietate, qua
sunt fabulae Bam-ianae, cum tali divinandi ratione non tam de
Babrii aetate, quam de Graeculi illius temporibus certior fierem,
qui invitis musis Babrii apologos compressit plurimasque, quae
nunc extant, affabulationes adiecit. Tamen etiam in iis apologis,
qui nobis traduntur, insunt nonnulla, quae ab illo epitomatore
servata spectent ad genuinum fabularum auctorem. Cuius de
aetate mirum est quantum discrepent philologorum sententiae.
Tyrwhittius enim et Crusius Babrium fuisse aequalem Alexandri
Severi imperatoris, Bergkius et Wagener floruisse aiunt saeculo
ante Christum natum quarto. Cui quaestioni eos potissimum, qui
argumentandi initium fecerunt ab Alexandro rege, cuius filium
Babrius edocere studet, tenebras obduxisse recte monet Bern-
hmdyus, cum frequentissimum sit apud Seleucidas Alexandri regis
nomen 1).

Videamus igitur, quae sint argumenta ex apologis ipsis hausta,
quibus nitantur coniecturae de Babrii aetate factae, tum qui sint
scriptores recentiores, qui poetae aut mentionem fecerint aut usum.

ΠΙ.

ltaque imprimis utrumque Babrii prooemium nobis tractandum

videtur. Legitur autem:

Γενεὴ δικαίων ἧν τὸ πρῶτον ἀνθρώπων,

ὦ Βράγχε τέκνον, ἢν καλοῦσι χρυσείην. . .

μάθοις ‘3' ἂν οὕτω ταῦτ’ ἔχοντα καὶ γνοίης

ἐκ τοῦ σοφοῦ γέροντος ἡμῖν Αἰσώπου

μύθους φράσαντος τῆς ἐλευθέρας μούσης.

ὧν νῦν ἕκαστον, ἂν θέλῃς, ἐνὶ μνήμῃ

μελισταγές σοι, λῷστε, κηρίον θήσω

πικρῶν ἰάμβων σκληρά κῶλα. θηλυνας.

¹) Gutschmidtius (Fleck. ann. 1863. p. 323.) Branchi patrem
fuisse iudicat Alexandrum Theopatorem Euergeten, Lachmannus
Alexandrum, Alexandri Herodis filii nepotem, regem Issiadis a

Vespasiano constitutum. 1*

